<?xml version="1.0" encoding="UTF-8"?>
<html>

<body>
  <h2>Körkort</h2>

  <p>Fortsätter köra trots indraget körkort.</p>
  <p><strong>Hur ska jag göra:</strong></p> 
<p>Läkarna är skyldiga att anmäla patienter som av medicinska skäl bedöms 
  vara "olämpliga" att inneha körkort. Demens är en av flera diagnoser 
  som kan utgöra ett medicinskt hinder för körkort. Forskning visar att mer 
  än hälften av de bilförare som omkommer i trafiken och är äldre än 65 år 
  har förändringar i hjärnan som tyder på demenssjukdom.</p>
  <p><strong>Varför gör personen så här:</strong></p>
<p>Vissa glömmer att körkortet är indraget. För andra är den egna identiteten så starkt 
  förknippad med att vara bilförare att de tycker det är svårt att avstå från att köra bil.</p>

  <h2>GPS</h2>
<p>Varför använder man inte GPS-larm eller något annat som gör att personen både kan hittas och identifieras?</p>

  <p><strong>Hur ska jag göra:</strong></p>
<p>Insatser som tvingar eller begränsar är inte tillåtna utan personens samtycke (läs mer under Tvång). 
  Men om någon är i behov av ett larm kan du gärna prata med personalen om de kan få ett samtycke av personen 
  till att sätta in en åtgärd som GPS-larm, om det är en person som ofta går vilse.<br>
Viktigt att tänka på är att anhöriga aldrig kan ge ett samtycke åt en person när det gäller insatser 
  från socialtjänst och hälso- och sjukvård.</p>

  <h2>Tvång</h2>
<p>Personal inom vård och omsorg måste alltid förhålla sig till att alla handlingar eller åtgärder som görs mot 
  någons vilja räknas som tvingande eller begränsande om personen inte samtycker. Här beskrivs några sådana åtgärder:</p>

  <p><strong>Hålla fast</strong></p>
<p>Att försöka kontrollera ett beteende genom att hålla fast en person mot dennes vilja.</p>

  <p><strong>Låsa dörren</strong></p>
<p>Även om syftet är att skydda får inte personal inom hälso- och sjukvård låsa in en person utan samtycke.</p> 

  <p><strong>Medicinering</strong></p>
<p>Medicinering som används rutinmässigt för att lugna en person kan vara en tvångsåtgärd. Innan personalen 
  får ge lugnande medicin måste de försöka ta reda på vad som kan ha orsakat oron eller aggressionen, och 
  bemöta eller behandla det.</p> 
  
  <h2>Fullmakt</h2>

<p>När en person med demenssjukdom har kommit till den fasen i sin sjukdom att han eller hon inte längre
  själv har möjlighet att agera eller fatta beslut så finns det olika sätt att fortsätta stödja personen.<br>
En fullmakt kan skrivas mellan personen och en nära anhörig som då kan sköta allt för personens räkning.<br>
  I mötet med anhöriga kan det vara bra att känna till:

  <p><strong>Generalfullmakt</strong></p>
<p>En generalfullmakt ger den anhörige rätt till att sköta olika personliga angelägenheter åt sin närstående, 
  till exempel betala räkningar, teckna och säga upp avtal samt hålla i kontakter med sjukvården.</p> 
<p><strong>Framtidsfullmakt</strong></p> 
<p>En framtidsfullmakt gäller längre fram i sjukdomen när personen med demenssjukdom inte längre har förmågan att 
  fatta informerade beslut. Framtidsfullmakten måste, till skillnad mot generalfullmakten, bevittnas när den upprättas.</p>



</body>

</html>
