<?xml version="1.0" encoding="UTF-8"?>
<html><body>
  <h2>Ta inget för givet när du söker</h2>
  
<p>När du söker efter en person med demenssjukdom kan du inte utgå ifrån hur du själv skulle bete dig i motsvarande situation,
  utan det ställer särskilda krav.</p>
  
<p>En svårighet är att personen kan bete sig som att hon inte vill bli hittad. Det kan bero på förlorad förmåga att påkalla 
    uppmärksamhet och att be om hjälp men också en bristande insikt om att man bör vända om och gå tillbaka.</P>
  
<p>Personer med demenssjukdom tenderar till exempel att öppna dörrar i slutet av korridorer. Även om inte dörren leder dem 
    dit de tänkt sig är det troligare att de passerar än att de vänder om och går tillbaka.</P>

<p>I många fall är en demenssjuk person ovetande om att människor i omgivningen är oroliga och söker efter henne. 
  Istället kanske personen känner sig jagad och upplever att hon måste gömma sig. Därför är det långtifrån säkert 
  att hon svarar när hon hör sitt namn ropas.</p>

<p>En demenssjuk person har svårt att fatta strategiska beslut, som att försöka ta sig till mer befolkade platser 
  för att få hjälp. Däremot kan hon ha en tydlig ide om vart hon ska bege sig. Det är inte sällan en för henne välkänd 
  plats, till exempel villan som hon flyttat ifrån.</p>
  
</body>
</html>
