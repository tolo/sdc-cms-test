<?xml version="1.0" encoding="UTF-8"?>
<html><body>
  <h2>Arg och upprörd</h2>

  <p>Personen sitter tyst och tar ingen notis om vad som händer runt omkring.</p>
  
  <p><strong>Hur ska jag göra:</strong></p>
  <p>En person sparkar och vevar argt med armarna.</p>

  <ul>
    <li>Försök att ta reda på vad ilskan beror på. Kanske kroppsliga orsaker som smärta?</li>
    <li>Kan ilskan bero på att hon inte hanterar situationen? Alltför snabba eller plötsliga
    rörelser kan göra personen rädd och därmed arg.</li>
    <li>Tänk på hur du uttrycker dig med ditt kroppsspråk.</li>
    <li>Undvik att argumentera eller att komma med rättelser.</li>
    <li>Ställ en fråga i taget och ge inte för mycket information på samma gång.</li>
    <li>Bekräfta känslan genom att säga: ”Jag ser att du är arg.”</li>
    <li>Prova att ge något att dricka.</li>
    <li>Prova att avleda med prata om barn, djur, arbete osv.</li>
    <li>Förebygg genom att ta bort det som eventuellt kan irritera, till exempel höga ljud.</li>
    <li>Låt personen vara för sig själv en stund om det behövs.</li>
  </ul>

  <p><strong>Varför gör personen så här:</strong></p>
  <p>Hjärnskadorna gör att personen får svårt att koncentrera sig, förstå och tolka vad som händer. 
    Personen kan bli trött och irriterad av att försöka sortera alla intryck. Många blir extra känsliga 
    för höga ljud. Det finns förstås många andra orsaker till att någon blir upprörd och arg. Ilska 
    kan till exempel komma av att personen känner sig kränkt. Den kan även utlösas av kroppsliga orsaker, 
    till exempel smärta eller ett behov av att gå på toaletten.</p>
  <p>Det kan vara bra att känna till att man inte ger lugnande mediciner till personer med demenssjukdom. 
    Rutinmässig medicinering kan räknas som en tvångsåtgärd. Därför måste personalen först utesluta vad 
    som kan orsaka oro eller aggression innan man överväger lugnande medicinering. Personalen får inte 
    heller kontrollera ett beteende genom att hålla fast en person mot hans vilja.</p>
  
</body>
</html>

