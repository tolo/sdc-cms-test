<?xml version="1.0" encoding="UTF-8"?>
<html><body>
  <h2>Hallucinationer</h2>
 
  <p>Personen ser saker och talar med människor som inte finns.</p>
  <p><strong>Hur ska jag göra:</strong></p>
  <ul>

<li>Det viktigaste är att du försöker sätta dig in i personens situation. 
  Det kan du göra genom att dela upplevelsen eller bekräfta känslan.</li>

<li>Du kan säga: ”Jag ser att du är rädd, hur kan jag hjälpa dig?”</li>

<li>Om personen är medveten om att det är en synvilla kan du säga: 
  ”Jag förstår att du ser något, men jag kan inte se det.”</li>

<li>Men om personen till exempel ser obehagliga djur som upplevs som verkliga 
  är det bästa att lyssna och bekräfta. Om det kan du säga: ”Jag förstår 
  att djuren är otäcka för dig. Kom så går vi härifrån.”</li>
</ul>
  <p><strong>Varför gör personen så här:</strong></p>
  <p>Synhallucinationer är inre bilder som den skadade hjärnan framkallar. De kommer lite längre fram i sjukdomsförloppet. 
    Vissa blir rädda och oroliga, medan andra inte tycker det är så obehagligt.</p>
</body>
</html>
