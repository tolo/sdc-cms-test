<?xml version="1.0" encoding="UTF-8"?>
<html><body>
  <h1>Välkomen</h1>
  
<p>Tidigare har de flesta trott att det bara är riktigt gamla som får en demenssjukdom. Många har även trott att 
  personer som får en demenssjukdom rätt snart flyttar till ett boende. Det är till en viss del sant, de allra flesta 
  är äldre, men även yngre kan få en demenssjukdom. Och många flyttar till ett boende, men idag bor de flesta hemma i 
  många år innan de flyttar. Så sannolikheten är stor att du stöter på en person som har en demenssjukdom i ditt yrke 
  som ordningsvakt.</p>

<p>Demenssjukdom för ofta med sig ett förändrat beteende. En person kan till synes utan anledning plötsligt bli arg eller 
  väldigt orolig. Men det finns oftast en anledning till grund personens beteendeförändring. Det kan till exempel handla 
  om att inte kunna uttrycka sin rädsla eller smärta på något annat sätt. Demenssjukdomen för med sig att man kan känna 
  sig vilsen i tillvaron.</p>

<p>När du träffar en person med demenssjukdom kan du behöva ta reda på vem personen är och vart hen är på väg. 
  Du måste kanske också lugna och avleda oro eller aggressivitet.</p>
  
  <p>Med kunskap om demenssjukdom har du större chans att hantera svåra situationer och prova olika alternativ. 
    Ditt agerande påverkar personens värdighet, självaktning och identitet.</p>
  
  <p>Den här appen är till för att ge dig verktyg så att du ska kunna bemöta en person med demenssjukdom på bästa sätt.</p>


</body>
</html>
