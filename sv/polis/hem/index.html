<?xml version="1.0" encoding="UTF-8"?>
<html><body>
  <h1>Välkomen</h1>
  
<p>När du träffar en person med demenssjukdom kan du behöva ta reda på vem personen är och vart hen är på väg.
    Du måste kanske också lugna och avleda oro eller aggressivitet.</p>

<p>Demenssjukdom för ofta med sig ett förändrat beteende. En person kan till synes utan anledning plötsligt bli 
  arg eller väldigt orolig. Men det finns oftast en anledning till grund personens beteendeförändring. Det kan till 
  exempel handla om att inte kunna uttrycka sin rädsla eller smärta på något annat sätt. Demenssjukdomen för med 
  sig att man kan känna sig vilsen i tillvaron.</p>

<p>Med kunskap om demenssjukdom har du större chans att hantera svåra situationer och prova olika alternativ. 
  Ditt agerande påverkar personens värdighet, självaktning och identitet. Det går inte att dra alla över en 
  kam och säga ”exakt så här bemöter man en person med demenssjukdom”. Precis som med oss alla är varje person 
  unik med sin historia. Hur du bemöter personen behöver baseras på vem du möter, hur långt sjukdomen har gått 
  och ifall personen har sjukdomsinsikt eller ej.</p>


</body>
</html>
