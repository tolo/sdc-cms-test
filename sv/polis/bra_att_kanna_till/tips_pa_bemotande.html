<?xml version="1.0" encoding="UTF-8"?>
<html>

<body>
  <h2>Tips på bemötande</h2>

  <p>Om förutsättningarna ges kan många koncentrera sig en stund, trots sin sjukdom. Tänk på att det kan vara 
    olika vad man tycker om poliser och ordningsvakter. Gamla minnen kan komma tillbaka i mötet med dig. Några 
    tips inför mötet:</p>
  <ul>
    <li>Förhindra att personen blir splittrad av olika ljud eller andra sinnesintryck: Sänk volymen på radion och övriga ljud,
      slå av eventuellt ljus.-En avskild plats utan något som distraherar gör det enklare för personen att 
      koncentrera sig på vad du säger.</li>
    <li>Närma dig personen framifrån.</li>
    <li>Undvik fysiska begränsningar som att ta tag i eller hålla fast någon.</li>
    <li>Presentera dig och säg att du är där för att hjälpa.</li>
    <li>Berätta att du är polis.</li>
    <li>Var tydlig med att du arbetar för dem och inte mot dem.</li>
    <li>Tänk på ditt kroppsspråk.</li>
    <li>Visa aldrig att du är stressad eftersom en person med demenssjukdom är extra känslig för stress.</li>
    <li>Ge information och instruktioner på ett positivt sätt.</li>
    <li>Ha en vänlig och lugn framtoning.</li>
    <li>Tala långsamt och lugnt på ett förtroendefullt vis.</li>
    <li>Tala med ett lågt tonläge. Höga röster eller högljuddhet kan tolkas negativt.</li>
    <li>Respektera personens personliga sfär. Stig tillbaka och ge personen rum.</li>
    <li>Ge inte för mycket information på en gång.</li>
    <li>Använd korta meningar och ge enkla förklaringar.</li>
    <li>Fråga en sak i taget och ge personen tid att svara. Demenssjuka kan behöva tid på sig att få ordning på sina tankar.</li>
    <li>Var konkret:Fråga till exempel: ”Vill du komma hem?” istället för att säga: ”Dina anhöriga är oroliga för dig.”
-	Använd ditt kroppsspråk som förstärkning till det du säger. Peka och visa till exempel på en bil eller en telefon för 
      att förstärka det du säger.</li>
    <li>Tänk på att ingen vill mista sin värdighet. Stärk självkänslan genom att bekräfta personens känsla eller 
      sinnestillstånd genom att säga: 
-	Jag ser att du verkar upprörd. Kan du berätta vad som är fel?
-	Du ser ut att ha kommit vilse. Kan jag hjälpa dig?
-	Var inte orolig. Jag är här för att hjälpa dig.</li>
    <li>Märker du att hon inte kan svara så försök på ett annat vis: 
-	Fryser du?
-	Vill du ha en smörgås och kaffe?</li>
    <li>Olika personer reagerar på olika sätt i en viss miljö. Var vaksam på reaktioner och sök efter 
      tecken på oro och ängslan.</li>
    <li>Varje person är unik och det gäller att pröva sig fram vad som fungerar för just den person du har framför dig.</li>
    <li>Oavsett i vilken situation du möter en demenssjuk person är det viktigt att se till att personen får den hjälp 
      hon behöver. Ibland är det sjukvården som behöver kopplas in och då är det viktigt att du i din yrkesroll ansvarar 
      för att kontakta dem och att hålla personen sällskap tills hjälp kommer. </li>
    <li>Undvik att låsa in personen eller på annat vis isolera henne. Det kan stärka en förvirring och 
      desorientering eller utlösa panik. </li>
  </ul>


</body>

</html>
