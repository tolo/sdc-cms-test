<?xml version="1.0" encoding="UTF-8"?>

<html><body>

<h2>Plockar och är rastlös</h2>

<p>Personen vandrar rastlöst och oroligt omkring fram och tillbaka. Kanske rycker i ett dörrhandtag eller plockar med saker. 
Personen kan upprepa rörelser om och om igen som att stryka handen över ett bord, riva sönder servetter eller vrida sina händer.</p>

<p><strong>Hur ska jag göra:</strong></p>
<p>Om inte personen verkar må dåligt finns det ingen anledning att bryta beteendet. 
Blir situationen besvärlig kan du försöka avleda på följande sätt:</p>
<ul>

<li>Prata om personens kläder: ”Vilken fin keps”, ”Jackan ser ut att vara varm” osv.</li>

<li>Peka på till exempel en fågel, ett barn som leker eller något annat som kan bryta beteendet.</li>

<li>Känner du dig bekväm och det passar i situationen, nynna gärna på en melodi eller spela musik på mobilen.</li>

<li>Har du möjlighet, bjud på något att äta eller dricka för en stunds vila och för att ge energi.</li>

<li>Vissa blir lugna av beröring, andra inte.</li>

</ul>

<p><strong>Varför gör personen så här:</strong></p>

<p>De har förlorat mekanismen att stanna upp och avsluta sådana här beteenden. Dessa kan även vara ett sätt att hantera oro 
eller bli av med överskottsenergi.</p>

</body>

</html>
