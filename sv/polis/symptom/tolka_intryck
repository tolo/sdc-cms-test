<?xml version="1.0" encoding="UTF-8"?>
<html><body>
<h2>Tolka intryck</h2>
  
  <p>Personen får svårt att känna igen föremål, ansikten, omgivningen, förstå kartor eller lokalisera var en röst kommer ifrån. 
  Personen kan bli rädd för att gå över en mörk matta, eller orolig i en stökig miljö.</p>
  
  <p><strong>Hur kan jag göra:</strong></p>
  
  <p>Du kan hjälpa personen genom att försöka begränsa intrycken och skapa en lugn miljö. 
Vissa blir lugna av beröring. Det viktigaste är att du är medveten om hur personen kan uppleva situationen. 
Med ett lugnt, vänligt och respektfullt bemötande på en lugn plats kommer du långt. 
</p>
  
  <p><strong>Varför gör personen så här:</strong></p>
  <p>Det går inte längre att samordna sinnesintrycken till en fungerande helhet. Det blir svårt att tolka – ta in och bearbeta – 
  det man ser. Det gör att det blir svårt att tolka intryck från omgivningen via de fem sinnena: syn, hörsel, känsel, smak och lukt. 
  Hjärnan får jobba på högvarv. Många blandar ihop vad som är vad.<br>

Ljud upplevs starkare och djupseendet kan försämras. Plötsliga, skarpa ljud kan vara skrämmande och ta fokus från samtalet. 
Mattor och andra mörka ytor på golv kan tolkas som stora hål, som blir svåra att gå över.<br>

Alla intryck kan göra att personen blir förvirrad och att det blir ”för mycket”.  Det kan göra personen arg eller rädd. 
Personen kan tappa kontrollen över sina känslor och bli paralyserad av rädsla. I värsta fall kan personen få ångest, bli arg eller 
få panik. 
</p>
  
  
</body>
</html>
