<?xml version="1.0" encoding="UTF-8"?>
<html><body>
  <h2>Ohämmat och opassande beteende</h2>
  
  <p>En person med demens kan förväxla sin make/maka med annan person eller klä av sig offentligt. 
    Hon kan också säga olämpliga saker och förolämpa personer. </p>
  
  <p><strong>Hur ska jag göra:</strong></p>
  <ul>

<li>Alla behöver bemötas med respekt.</li>

<li>Alternativa förhållningssätt. </li>

<li>Gå inte i försvar om personen säger något elakt eller opassande. 
  Försök att låta det rinna av och försök gärna avleda det hela.</li>

<li>Istället för att rätta eller i värsta fall mästra, hjälp personen 
  med: ”Kom så ska jag hjälpa dig att …” eller: ”Vill du att jag ska hjälpa dig att …”</li>

</ul>
  
  <p><strong>Varför gör personen så här:</strong></p>
<p>När de främre delarna av hjärnan blir skadade får personen ofta beteendeförändringar som ohämmat beteende. 
  Det gör att de till exempel kan svära och säga eller göra opassande saker. Det här kan vara jobbigt för anhöriga. 
  Beteendet kan utlösas på grund av så kallade ”triggers” (igångsättare) som djup urringning eller något annat personen reagerar på.
Personen själv är inte medveten om beteendet och att det kan skapa obehag för andra.
</p>


  
</body>
</html>
