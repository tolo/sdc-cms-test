<?xml version="1.0" encoding="UTF-8"?>
<html><body>
  <h2>Minnesproblem – befinner sig i en annan tid </h2>
  
  <p>Den riktigt gamla kvinnan är på väg hem till sin mamma eller på väg till sitt arbete.</p>
  
  <p><strong>Hur ska jag göra:</strong></p>
  
 <p>Även om det kan verka märkligt så är personens verklighet lika verklig som din. 
   När du möter en gammal person som säger att hon ska hem till sina föräldrar, så 
   är det ingen mening att försöka övertyga, förklara och argumentera. Det är bättre att du försöker bekräfta känslan.<br>

Du kan till exempel säga: ”Jag förstår att du är orolig och vill komma hem.” Fråga gärna om du får hjälpa henne. Ställ 
   frågor om hennes föräldrar. Det handlar inte om att ljuga utan om att bekräfta känslan och avleda. Då blir det oftast 
   lättare att komma vidare och kunna se till att personen får hjälp.<br>

Om det inte går att avleda personen och bryta beteendet kan du kontakta kommunens anhörigstöd, 
   demenssjuksköterska eller biståndshandläggare.
</p>
  <p><strong>Varför gör personen så här:</strong></p>
<p>Personer med demens kan uppleva att de befinner sig i en annan tid och på en annan plats. Till exempel kan riktigt gamla 
  människor uppleva sig som mycket unga, och därför vara på väg hem till sina föräldrar eller på väg till sitt arbete. 
  Läs mer på Närminne och långtidsminne.</p>


  
</body>
</html>
