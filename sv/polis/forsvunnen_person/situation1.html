<?xml version="1.0" encoding="UTF-8"?>
<html><body>
  <h2>Försvunnen Birgitta</h2>
  
<p>Polisen Anna kör hem Birgitta som irrade runt förvirrad på stan. Anna misstänker att hon har en demenssjukdom. 
  I bilen lugnar sig Birgitta och låter Anna ta fram dörrnyckeln ur hennes handväska. Men i hissen på väg upp till 
  lägenhe- ten blir hon orolig igen. ”Här bor inte jag”, säger Birgitta när Anna öppnar ytterdörren. ”Men nyckeln 
  passar ju och ditt namn står på dörren”, säger Anna. Birgitta skakar bestämt på huvudet.</p>
<p>Anna funderar. Sedan tänder hon lampan i hallen, ser sig omkring och upptäcker några inramade fotografier på en byrå. 
  Hon tar ett av dem, ett bröllopsfoto, och visar det för Birgitta. ”Visst var jag fin i den där klänningen. Men Runes 
  kostym var ju för kort, ser du det?”, säger Birgitta. Anna nickar leende. Efter att ha tittat på ett par foton till 
  börjar Birgitta känna sig trygg och inser att hon är hemma.</p>
  
</body>
</html>
