<?xml version="1.0" encoding="UTF-8"?>
<html><body>
  <h2>Efterlyst Åke</h2>
  
  <p>Polisen Niklas får syn på en äldre man som går i rask takt över ett öppet fält. 
    Signalementet stämmer bra på Åke, en demenssjuk person som har varit efterlyst 
    sedan i morse. Niklas parkerar bilen och tillsammans med kollegan Mats skyndar han 
    sig ut för att hinna ifatt mannen. Niklas minns förra gången, då var det en kvinna som 
    hade anmälts som saknad från ett demensboende. ”God dag, vi är från polisen och fått 
    rapport om att du är efterlyst” hade han sagt till kvinnan när hon hittades i ett skogsparti. 
    ”Kom inte nära, kom inte nära”, fräste hon och såg närmast skräck- slagen ut, som om poliserna 
    ville henne illa. En till polisbil tillkallades. Niklas minns händelsen som både svårbemästrad och olustig.</p>
  
  <p>Denna gång bestämmer sig Niklas för att pröva en ny strategi. Båda poliserna tar en lov runt Åke så att 
    de möter honom framifrån. När Åke får syn på dem saktar han in och tittar frågande. ”Är du ute på promenad? 
    Kanske vi får göra dig sällskap en bit”, säger Niklas. Åke nickar en smula reserverat. De börjar gå och poliserna 
    försöker styra promenaden mot bilen. Efter ett tag börjar de småprata. Mats som ringt upp Åkes fru frågar om han 
    vill tala med henne: ”Hon verkar lite orolig för dig”. I mobilen säger frun att hon längtar efter honom och 
    att gott kaffe väntar. ”Poliserna är snälla och kör dig hem”. Framme vid bilen öppnar Niklas framdörren. 
    ”Känn, här inne är det varmt och skönt”, säger han och hjälper Åke att sätta sig.</p>
  
</body>
</html>
