<?xml version="1.0" encoding="UTF-8"?>
<html><body>
 <p><strong>Vad:</strong></p>
  
  <p>En person med demenssjukdom är försvunnen.</p>
  <p><strong>Hur ska jag göra:</strong></p>
  <p>Ju fortare personen blir hittad, desto bättre. Foto på den 
    försvunne samt information om var hon bott och arbetat tidigare 
    i livet, kan vara till stor hjälp.</p> 

<p>Prata med anhöriga och personal för att få information om personens bakgrund. 
  Fråga till exempel om:</p>
  <ul>
    <li>hur det är med personens minne.</li>
    <li>personen har någon koppling till en plats eller aktivitet.</li>
    <li>nationalitet/ursprung; om personen pratar, på vilket språk?</li>
    <li>personen kan föra ett resonemang</li>
    <li>aktiviteter/sysselsättningar personen har varit engagerad i.</li>
    <li>personen har en levnadsberättelse som kan ge ytterligare ledtrådar om var ni kan söka.</li>
  </ul>
  <p>Ta inget för givet när du söker</p>
  <ul>
   <li>Utgå inte från hur du själv skulle göra. En person med demenssjukdom har inte 
      ett logiskt tänkande, vad som helst är möjligt.</li>
   <li>En låst dörr kan ha låsts när personen stängde den efter sig.</li>
   <li>Personen kan ha gått in i ett skåp på grund av att:</li></ul>
 <p>-hon inte har förmågan att tänka ”jag ska inte gå in där för det är ett skåp”.</p>
 <p>-dörrar är till för att öppnas.</p>
 <p>-fokus är att fortsätta att röra på sig.</p>
   <ul>
    <li>Det kan räcka med att tappa orienteringen genom att komma in i någon annans 
      rum på boendet eller sjukhuset. Det kan även göra att personen kan gå och lägga sig i någon annans säng.</li>
  </ul>
  <p><strong>Varför gör personen så här:</strong></p>
  <p>Att vandra är ett medicinskt tillstånd där personen med demens förlorar förmågan att hitta från en plats till en annan. 
    Personen kanske inte kan sluta att gå trots att hon är uttröttad, törstig, rädd, varm, kall, skadad eller har smärta.</p>
  
  <p>Det ständiga vandrandet kan komma av plikten ”att gå till arbetet” eller behovet av ”att gå hem” till barndomshemmet eller 
    där hon bodde som vuxen med sin familj.</p>
  
  <p>andra anledningar till ett vandringsbeteende:</p>
  <ul>
    <li>oro och ångest</li>
    <li>behov av miljöombyte</li>
    <li>minnesförlust/nedsatt minne</li>
    <li>överskott på energi</li>
    <li>lever i det förflutna</li>
    <li>uttråkad</li>
    <li>blandar ihop natt med dag</li>
    <li>fortsätter en gammal vana, till exempel att gå ut en viss tid</li>
    <li>agitation/aggressivitet</li>
    <li>är obekväm eller har smärta</li>
    <li>lever i tron att de behöver gå till jobbet.</li>
  </ul>

  
</body>
</html>
